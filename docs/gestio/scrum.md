---
title: SCRUM
icon: octicons/iterations-16
alias: scrum
---
# :octicons-iterations-16: SCRUM
__SCRUM__ és una __metodologia àgil__ de desenvolupament de programari
que es basa en la realització de __sprints__ per aconseguir els objectius
del projecte.

Aquesta metodologia es caracteritza per ser __iterativa__ i __incremental__,
la qual cosa permet adaptar-se als canvis que es produeixen durant el
procés de desenvolupament.

Cada __sprint__ és un cicle de desenvolupament que té una durada fixa
i que té com a objectiu aconseguir un conjunt de tasques definides
a l'inici del sprint.

![Esquema del procés de SCRUM](img/scrum.png)
/// attribution
[Dr ian mitchell, Wikimedia Commons](https://commons.wikimedia.org/wiki/File:Scrum_Framework.png)
///
/// figure-caption
Esquema del procés de SCRUM.
///

## Característiques de SCRUM
Les característiques principals de SCRUM són les següents:

- __Iteratiu__: el desenvolupament es realitza en cicles curts i successius.
- __Incremental__: el producte es va construint de manera progressiva.
- __Adaptatiu__: permet adaptar-se als canvis que es produeixen en els requisits durant el procés.
- __Col·laboratiu__: fomenta la col·laboració entre els membres de l'equip.
- __Auto-organitzat__: l'equip és responsable de la planificació i execució dels sprints.


## Figures de SCRUM
Les figures principals de SCRUM són les següents:

- __Client o _stakeholder___: és la persona o entitat que té interès en el producte
    i que pot proporcionar informació i feedback sobre els requisits.
- __Product Owner__: és la persona responsable de definir els requisits del producte
    i prioritzar-los en el _backlog_. És la persona que representa
    els interessos del client o _stakeholder_.
- __Scrum Master__: és la persona responsable de garantir que l'equip seguisca
    els principis i les pràctiques de SCRUM.
- __Equip de desenvolupament__: és l'equip encarregat de realitzar les tasques
    de desenvolupament del producte.


## Cerimònies de SCRUM
Les __cerimònies de SCRUM__ són els esdeveniments que es realitzen durant
el desenvolupament del projecte per garantir la transparència i la
col·laboració entre els membres de l'equip.

Les cerimònies principals de SCRUM són les següents:

- __Planificació del Sprint (_sprint planning_)__: reunió en la qual s'estableixen els
    objectius del sprint i es planifiquen les tasques a realitzar.
- __Reunió diària (_daily scrum_)__: reunió diària en la qual l'equip comparteix
    l'estat dels treballs i els impediments que poden afectar el
    desenvolupament.
- __Revisió del Sprint (_Sprint review_)__: reunió en la qual l'equip presenta el
    producte desenvolupat durant el sprint i rep una retroacció
    dels clients o _stakeholders_.
- __Retrospectiva del Sprint _(Sprint retrospective_)__: reunió en la qual
    l'equip reflexiona sobre el desenvolupament del sprint i
    identifica possibles millores per als següents sprints.
- __Refinament del _backlog_ _(Backlog refinement_)__: reunió en la qual
    l'equip revisa i actualitza les tasques del _backlog_ pendents
    per preparar-les per als següents sprints.


## Implantació de SCRUM
En aquest projecte, s'ha decidit utilitzar SCRUM com a metodologia de
desenvolupament per aconseguir els objectius del projecte de manera
eficient i eficaç.

Les figures __Product Owner__ i __Scrum Master__ seran
rotatives entre els membres de l'equip en cada sprint.

Podeu trobar la temporalització de cada sprint i les
tasques a realitzar al [[calendari|:material-calendar: Calendari]].


## Recursos
/// html | div.spell-ignore
- [:simple-youtube: Introducción a Scrum... en menos de 5 minutos | Exceltic](https://www.youtube.com/watch?v=P25JP0u6UKw)
- [:octicons-link-external-16: Qué es scrum y cómo empezar | :simple-atlassian: Atlassian](https://www.atlassian.com/es/agile/scrum)
///
